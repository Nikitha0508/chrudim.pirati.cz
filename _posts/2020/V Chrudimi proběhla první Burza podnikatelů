---
layout: post
category: CLANKY
title: Burza podnikatelů
date: 2020-1-012T00:00:00+01:00
tags: 
      - burzapodnikatelu
      - chrudim
author: Piráti MS Chrudimsko
image: assets/img/posts/2020/campaign-creators-gMsnXqILjp4-unsplash.jpg #751x422
---
# V Chrudimi proběhla první Burza podnikatelů

Ve středu 29.1. 2020 proběhla první akce nazvaná Burza podnikatelů a to v prostorách salonku Sůva v Chrudimské besedě. 
Pořádala se na podnět Komise hospodářského rozvoje, kterou vede pirátský zastupitel a zároveň předseda Pardubického kraje Daniel Lebduška.
Tato schůzka byla zaštítěna starostou města Františkem Pilným a Hospodářskou komorou Pardubického kraje.

Akce se zúčastnilo více než 40 podnikatelů a zástupců institucí působících na území města Chrudim, kterým starosta prezentoval plány měst.
Daniel Lebduška krátce shrnul účel setkání a činnost komise. 
Hospodářská komora představila, s čím může pomoci a poté se v rámci networkingu začala rodit nová obchodní spojenectví a spolupráce.

>"Přišlo mi, že se akce povedla. Podle toho, jak jsem se v průběhu večera bavil s některými hosty, tak jsem nabyl dojmu, že i oni si akci užívají. Pan starosta měl hezky připravenou prezentaci ohledně chystaných investic, které jsou již v běhu. V rámci koalice už jsme tyto plány probírali a tak je dobře, že se aspoň nějakou formou tyto informace posunuly blíž k veřejnosti. Rozhodně bychom je měli komunikovat i v Chrudimském zpravodaji. Zároveň mě velmi potěšilo, že se tento typ události líbil zástupcům Hospodářské komory Pardubického kraje. Jejich záměrem je, aby se setkání na podobné platformě rozšířili i do dalších měst v Pardubickém kraji." 
sdělil o této akci pirátský zastupitel Daniel Lebduška.

Na základě kladného ohlasu zúčastněných se bude akce opakovat, nejspíše na půlroční bázi. Podnikáte na území Chrudimi a chcete se příště připojit? Napište na daniel.lebduska@pirati.cz.
